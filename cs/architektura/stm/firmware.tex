
\subsection{Firmware}

% Obecně
V kapitole analýza jsme se rozhodli pro použití zařízení STM3210C-Eval s 256 KB flash pamětí
a 64 KB SRAM paměti.
Což znamená, že celý náš firmware může mít dohromady maximálně 256 KB.
...

% Spolehlivost
\paragraph{Spolehlivost}

% Alokace paměti - nebudeme používat dynamickou alokaci.
\subparagraph{Alokace paměti}
Vzhledem k tomu, že od firmware se očekává, že poběží bez vypnutí dlouhou dobu, je potřeba aby
dodržoval některé invarianty.
Tyto invarianty by měly zaručovat, že firmware nepřestane fungovat svojí vlastní vinou.
Samozřejmě vždy se může stát, že přestane fungovat některá z hardware komponent.
Takové případy se ale nedají rozumně ošetřit a nezbyde nám nic jiného, než celý systém vypnout,
je-li to vůbec možné.
Chyba firmware by mohla být například ta, že se dostaneme do stavu kdy nám dojde paměť.
Tomuto stavu se dá poměrně snadno zabránit tak, že v žádné části firmware nebudeme používat
dynamickou alokaci paměti.
V našem případě by nepoužívání dynamické alokace paměti neměl být problém, protože o všech datech,
která v STM mohou být uložena, dokážeme předem určit jejich maximální velikost.

% Real-time vlastnosti
\subparagraph{Real-time vlastnosti}
Real-time vlastností firmware máme na mysli tu skutečnost, že jsme teoreticky schopni spočítat nebo
naměřit délku maximální resp. minimální trvání každého tasku.
Mohli bychom například deklarovat, že \empth{GUI task} (TODO: reference) nesmí trvat déle než
100 ms.
Pomocí \emph{watchdog} periferie bychom tuto maximální dobu trvání tasku snadno zajistili - v
případě, kdyby task trval déle, \emph{watchdog} by celý systém resetoval.

Pro náš firmware jsou ale tyto vlastnosti nedůležité a tak nebudeme měřit dobu trvání jednotlivých
tasků, ani nastavovat \emph{watchdog}.


% Programovací jazyk - C vs C++
\paragraph{Programovací jazyk}
Máme na výběr pouze mezi C a C++.
Nemá moc smysl omezovat se pouze na C, navíc v rámci GUI se nám objektová hierarchie včetně
virtuálních metod velice hodí.
% nepoužíváme STL
V rámci celé aplikace jsme se rozhodli nepoužívat STL, hodně z těchto typů totiž ve svých vnitřnostech
používá operátor \texttt{new}.
Mohli bychom si sice implementovat vlastní alokátor, který by měl povoleno alokovat paměť pouze
v inicializační fázi programu resp. po určitý časový úsek.
Po uplynutí inicializační fáze programu bychom alokování vypnuli a jakýkoli pokus o alokaci další
paměti by znamenal chybu.
Dodejme ještě, že množství alokované paměti po dobu inicializační fáze se dá spočítat při překladu
a tudíž se jedná de-facto pouze o statickou alokaci paměti, přestože v programu během inicializační
fáze používáme typy, které můžou volat operátor \texttt{new}.
Kvůli přílišné složitosti tohoto řešení se ale raději spokojíme s tím, že STL nebudeme používat vůbec.
Navíc by nám toto omezené používání "dynamické alokace" paměti pouze během inicializační fáze
moc nepomohlo, protože nejvíc bychom to využili pravděpodobně při parsování HTTP zpráv a to už
inicializační fáze rozhodně není.

Na závěr řekněme, že C++ používáme jako "C with classes" a nikde v programu nepoužíváme ani operátor
\texttt{new}, ani funkci \texttt{malloc}.

% nepoužívání dynamické alokace je nepraktické
Nemožnost používání dynamické alokace paměti nám ztěžuje práci - všude totiž musíme používat pole s
konstantní velikostí (některé z těchto velikostí jsou definovány v souboru \texttt{settings.h}, jinak
jsou definované přímo v typech, které je používají) a indexy do těchto polí, a navíc musíme kontrolovat
jestli pole nepřeteklo.
V drtivé většině těchto případů by bylo daleko snazší použít například \texttt{std::vector}.

Přestože nepoužíváme \emph{STL}, přidá nám C++ další abstrakci, která nám usnadní programování.

% Struktura
\subsubsection{Struktura}

\begin{figure}[tbh]\centering
\includegraphics[width=140mm, height=140mm]{../diagrams/stm_fw_struktura.jpg}
\caption{Struktura firmware}
\label{stm-fw-struktura}
\end{figure}

% popis obrázku
Na obrázku (TODO: ref) vidíme strukturu celého firmware rozdělenou do jednotlivých vrstev.
Jednotlivé entity na obrázku odpovídají buď jednomu typu resp. třídě (jako je tomu v případě \texttt{Application}),
nebo skupině tříd, ve které jsou pro ilustraci vypsány některé konkrétní třídy, nebo knihovně.
\texttt{Application} je na nejvyšší úrovni abstrakce a provádí hlavní aplikační logiku.
Jednak přímo pracuje se skupinou tříd \texttt{GUI}, pomocí které zobrazuje uživateli aktuální data
popřípadě mu umožňuje nastavení některých dat, ale také pracuje přímo se skupinou \texttt{Communication},
která obstarává veškerou komunikaci se serverem.
Skupina \texttt{Application Drivers} obsahuje aplikačně specifické wrappery hardware ovladačů nad
\texttt{STM32Cube}, v jednom případě i třídu \texttt{OneWire}, která přistupuje k hardware přímo
a ne přes \texttt{STM32Cube}.
\texttt{STM32Cube} je balíček knihoven tak, jak je zmíněn v kapitole analýza/stm/software.

Obrázek (TODO: ref) slouží pouze jako nástin struktury firmware a nikoli jako detailní popis fungování jednotlivých
typů.
Bližší informace o struktuře skupiny \texttt{Communication} je uvedena v kapitole implementace komunikace (TODO: ref),
struktura skupiny \texttt{GUI} je popsána v kapitole gui (TODO: ref)

