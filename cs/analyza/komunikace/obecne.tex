
% Jakou funkcionalitu bude náš systém potřebovat?
Po komunikačním systému vyžadujeme následující funkcionalitu:
\begin{itemize}
    \item Periodicky posílat aktuálně naměřenou teplotu z STM na server.
    \item Synchronizovat čas mezi serverem a STM
    \item Synchronizovat nastavení intervalů na STM a na serveru.
          Pro tento bod potřebujeme mít funkční synchronizaci času.
\end{itemize}

% STM a dynamická IP adresa
Předpokládáme, že webový server běží na statické, veřejné IP adrese.
Pokud STM připojíme ethernetovým kabelem do internetové sítě, bude mu přidělena dynamická IP adresa.
Nemá smysl, aby si uživatel pořizoval statickou IP adresu kvůli STM.
Vzhledem k tomu, že IP adresa STM je dynamická, server ji nemůže dopředu znát.
Což znamená, že iniciátor komunikace musí být STM.

% Volba HTTP vs custom protocol
Pro komunikaci mezi webovým serverem a STM můžeme vybrat buď HTTP nebo vlastní protokol.
Implementace a otestování vlastního protokolu by bylo příliš pracné, využijeme tedy existujícího HTTP.
Navíc nám v takovém případě stačí implementovat HTTP pouze na straně STM.

% Device ID
\paragraph{Device ID}
Vzhledem k tomu, že chceme aby server podporoval připojení více STM najednou, potřebujeme
tato STM nějakým způsobem identifikovat.
Otázka je kdy a kde tento identifikátor vzít.
Máme dvě možnosti:
\begin{itemize}
  \item Identifikátor je zakódovaný do firmwaru STM.
  \item Identifikátor se dynamicky vytvoří na serveru při prvním přístupu konkrétního STM.
\end{itemize}
Po serveru požadujeme, aby autentizoval STM tj. aby ověřil, že příchozí zprávy chodí skutečně
od nějakého STM.
Pokud bychom vytvářeli device ID dynamicky na serveru, nemohli bychom ověřit, že
příchozí zpráva přišla od STM.
V našem případě bude lepší device ID zakódovat do firmwaru každého STM a rovnou ho uložit
do databáze serveru.
Na rozdíl od privátního klíče nehrozí při uložení device ID přímo do firmware STM
žádné bezpečnostní riziko.

%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%
%                              SYNCHRONIZACE                                               %
%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%

\subsection{Synchronizace}

% nastavovat se můžu naráz na serveru i na STM
Uživateli dovolíme nastavovat intervaly naráz na serveru i na STM, platit bude ale pouze
nastavení, které bylo uloženo později (vzhledem k reálnému času).
Jiná, uživatelsky pravděpodobně příjemnější, možnost by byla nedovolit uživateli současně
nastavovat intervaly na serveru i na STM.
Tato možnost je ovšem zbytečně složitá na implementaci.

% Synchronizace času
\subsubsection{Synchronizace času}

% Synchronizace času - možnosti a proč je potřeba?
Pro synchronizaci intervalů je potřeba, aby server i STM měli nastavený společný čas.
Vzhledem k tomu, že implementace NTP \cite{NTP} ale i jednoduššího a podobného
protokolu SNTP \cite{SNTP} je na STM pracná, zvolíme jiný, jednodušší způsob synchronizace
času mezi STM a serverem, který bude vycházet z TP \cite{TP}.

% vyjdeme z TP a upravíme ho pro naše potřeby
V rámci synchronizace času postačí sekundové rozlišení.
Vyjdeme z TP, který má sekundové rozlišení, a ještě ho zjednodušíme pro naše účely.
Podobně jako je tomu u TP, budeme ze serveru posílat počet sekund, které
uběhly od nějakého pevně stanoveného data.
Na rozdíl od TP to ale ještě zjednodušíme tak, že tento počet sekund bude posílat server
v rámci první HTTP odpovědi.
Další rozdíl od TP bute ten, že naše počáteční datum nebude \texttt{1.1.1900}, ale \texttt{1.1.1970}.
% definice timestamp
\emph{Timestampem} budeme dále uvažovat číslo reprezentující počet sekund od \texttt{1.1.1970 00:00},
které se vejde do 4-bytové proměnné bez znamenénka.
\footnote{Tato definice je totožná s Unix timestamp \cite{Unix-timestamp}, který je nějakým způsobem
podporován ve většině programovacích jazyků, což nám usnadní programování serveru.}


% Problém zpožděného času po synchronizaci
V souvislosti se vzdáleností STM od serveru a se zpožděním síťové komunikace se může
stát, že čas na STM bude až o pár sekund opožděný.
Kdyby se uživateli například podařilo na serveru uložit nové nastavení intervalů
a pár mikro sekund poté nastavit nové intervaly na STM, mělo by STM správně nahrát
intervaly na server, namísto toho ale intervaly stáhne ze serveru a svoje nastavení přepíše.
Předpokládejme, že uživatel toto dělat nebude.

% Poznámky o time zone
Z definice timestamp vyplývá, že STM nerozlišuje jednotlivé časové zóny.
Pro jednoduchost budeme čas na STM interpretovat jako čas v zóně UTC.
Pro správnou interpretaci času na STM v různých časových zónách bychom museli implementovat
sofistikovanější časový protokol typu NTP.

% Synchronizace intervalů
\subsubsection{Synchronizace intervalů}
Synchronizace intervalů v situaci, kdy je STM připojeno k serveru a tím pádem má synchronizovaný
čas, je přímočará.
Následující text popisuje jak lze intervaly synchronizovat když byly na STM uloženy v momentě, kdy
bylo STM offline.

Kromě samotných intervalů a jejich timestampu ukládá STM do své EEPROM ještě příznak značící
jestli toto uložení proběhlo v momentě, kdy byl čas synchronizován se serverem.

Po synchronizaci času se serverem si STM opraví timestamp intervalů v EEPROM, není-li nastaven
výše zmíněný příznak.
Tato oprava probíhá tak, že k němu přičte rozdíl mezi timestampem přijatým ze serveru a timestampem
reprezentující aktuální, realitě pravděpodobně neodpovídající, čas na STM.
\footnote{implicitně je na STM totiž nastaveno datum 1.1.1970}

Tímto mechanismem jsme docílili toho, že z pohledu serveru má STM vždy nastavený reálný čas.

